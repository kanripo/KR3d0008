# -*- mode: mandoku-view; -*-
#+TITLE: 泰西水法
#+DATE: 2015-08-24 23:03:43.108078
#+PROPERTY: ID KR3d0008
#+PROPERTY: BASEEDITION WYG    
#+PROPERTY: JUAN 提要
<pb:KR3d0008_WYG_000-1a>¶
欽定四庫全書　　　　　子部四¶
　泰西水法　　　　　　　農家類¶
　　提要¶
　　　　(臣/)等謹案泰西水法六卷明萬厯壬子西洋¶
　　　　熊三拔撰是書皆記取水蓄水之法一卷曰¶
　　　　龍尾車用挈江河之水二卷曰玉衡車附以¶
　　　　専筩車曰恒水車附以雙升車用挈井泉之¶
　　　　水三卷曰水庫記用蓄雨雪之水四卷曰水¶
<pb:KR3d0008_WYG_000-1b>¶
　　　　法附餘皆㝷泉作井之法而附以療病之水¶
　　　　五卷曰水法或問備言水性六卷則諸器之¶
　　　　圖式也西洋之學以測量步算為第一而竒¶
　　　　器次之竒器之中水法尤切於民用視他器¶
　　　　之徒矜工巧為耳目之玩者又殊固講水利¶
　　　　者所必資也四卷之末有附記云此外測量¶
　　　　水地度形勢髙下以决排江河蓄洩湖淀别¶
　　　　為一法或於江湖河海之中欲作橋梁城垣¶
<pb:KR3d0008_WYG_000-2a>¶
　　　　宫室永不圯壞别為一法或於百里之逺疏¶
　　　　引源泉附流灌注入於國城分枝析脈任意¶
　　　　取用别為一法皆别有備論兹者専言取水¶
　　　　未暇多及云云則其法尚有全書今未之見¶
　　　　也乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
